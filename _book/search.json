[
  {
    "objectID": "index.html",
    "href": "index.html",
    "title": "ספר הרפואה המבצעית",
    "section": "",
    "text": "הסתייגות חשובה\nספר זה עדיין בשלבי כתיבה. אין להסתמך על הנכתב בטיפול בפצועי אמת. אנו עושים מאמצים רבים על מנת לסיים את כתיבת הספר בהקדם האפשרי, והערותיכם מסייעות לנו רבות."
  },
  {
    "objectID": "intro.html",
    "href": "intro.html",
    "title": "1  מבוא",
    "section": "",
    "text": "This is a book created from markdown and executable code.\nSee [1] for additional discussion of literate programming.\n\n1 + 1\n\n[1] 2\n\n\n\n\n\n\n[1] Knuth DE. Literate programming. Comput J 1984;27:97–111. https://doi.org/10.1093/comjnl/27.2.97."
  },
  {
    "objectID": "schema.html#הקדמה-ורקע",
    "href": "schema.html#הקדמה-ורקע",
    "title": "2  סכמת הטיפול בפצוע",
    "section": "2.1 הקדמה ורקע",
    "text": "2.1 הקדמה ורקע\nהטיפול בנפגעי טראומה, בייחוד במתאר טרום בית החולים בנקודת הפציעה, דורש ביצוע הערכה ממוקדת וביצוע פעולות מהירות על מנת להציל פצועים בני הצלה. על מנת לפשט, לטייב ולזרז את תהליך קבלת ההחלטות והטיפול, מערכות טראומה בעולם יצרו פרוטוקולים סדורים המהווים מנחה עבור המטפלים, בוודאי עבור מטפלים מעוטי ניסיון. דוגמאות לפרוטוקולים בולטים שכאלו בעולם הם ה- ATLS (Advanced Trauma Life Support) כמנחה לטיפול בטראומה בבית החולים, ה-PHTLS (Prehospital Trauma Life Support) למתאר הטראומה האזרחי טרום-בית חולים, וכן ה TCCC (Tactical Combat Casualty Care) שהן ההנחיות בצבאות ארה”ב לטיפול בנפגעי טראומה תחת אש, בשדה הקרב ובמהלך הפינוי. בצה”ל, המטפלים נדרשים לטפל בטראומה הן בשדה הקרב והן במתארים אזרחיים. כל אחד מהפרוטוקולים נותן מענה לתרחישים במאפיינים להם הוגדר – צבאי מול אזרחי, מחלות מול טראומה, זמני פינוי קצרים מול ארוכים, יכולות בכל דרג ועוד. עצם השונות בין הפרוטוקולים הללו לפרוטוקולים הקיימים בספר זה נובעת מהצורך להתאים את הטיפול בפצוע לתרחישים בהם צפויים להיתקל המטפלים בצה”ל בשגרה ובחירום, להכשרתם ולסביבת הפעולה (לדוגמה קרבה יחסית של מרכזי טראומה LEVEL 1). הפרוטוקולים בספר הנוכחי נכתבו לאחר סקירת הפרוטוקולים המקבילים, עיון בספרות המקצועית והתייעצות עם מומחים בתחומים הרלוונטיים.\nסכמת הטיפול בפצוע הינה סכמה אחודה לכלל המטפלים ומתווה למטפל שרשרת פעולות אותן יש לבצע בהתאם לשלב בטיפול ובהתאם להכשרת המטפל. כל זאת תחת העיקרון המנחה – מה שהורג קודם יזוהה ויטופל קודם. ככל שמתאפשר, נכון לבצע את השלבים במקביל ע”י הצוות המטפל. הסכמה מורכבת משלושה סבבים – ראשוני, החייאה ושניוני.\n\n\n\n\n\n\nחשוב!\n\n\n\nסכמת הטיפול זהה לכלל המטפלים הבכירים ומותאמת לעיקרון מרכזי - מה שהורג ראשון, יזוהה ויטופל ראשון."
  },
  {
    "objectID": "schema.html#הסכמה-האחודה-לטיפול-בפצוע-בודד",
    "href": "schema.html#הסכמה-האחודה-לטיפול-בפצוע-בודד",
    "title": "2  סכמת הטיפול בפצוע",
    "section": "2.2 הסכמה האחודה לטיפול בפצוע בודד",
    "text": "2.2 הסכמה האחודה לטיפול בפצוע בודד\n\nסכמת הטיפול בפצוע בודד\n\n\n\n\n\n\nS\n\nבטיחות המטפל והמטופל – הרחקת הפצוע מאיום\nהתרשמות מזירת האירוע – סיפור המקרה, מנגנון הפציעה, בחינה ויזואלית\nעצירת דימומים פורצים\nדיווח ראשוני לרמה ממונה\n\n\n\nA\n\nבדיקת הכרה A.V.P.U\nהתרשמות מדרכי האוויר\nסילוק הפרשות במידת הצורך\nבמידת הצורך: הסרת קסדה\nבפצוע שאינו מגיב לכאב - ביצוע HT והחדרת AW\nבחשד לפגיעה בעמש”צ - שמירה על עמש”צ וביצוע JT\nהתרשמות מאזור הצוואר - המטומה צווארית, סימני חריכה וכו’\n\n\n\nB\n\nחשיפת בית החזה - התרשמות מחבלות קהות/חודרות והתפשטות דו צדדית (מישוש ו / או האזנה)\nהערכת נשימה כמותית – 30 שניות ואיכותית (סימני מצוקה)\nניטור רוויון חמצן (סטורציה) כמותי\nהעשרה בחמצן\n\n\n\nC\n\nחיפוש אחר דימומים באזורים נסתרים - עורף, בתי שחי, גב, גפיים, עכוז ומפשעות\nעצירת דימום- כולל חבישה המוסטטית (Packing) וחבישות לחץ\nבדיקת דופק כמותי - ע”י מד רוויון חמצן ובהיעדרו ידנית 15 שניות\nבדיקת לחץ דם כמותית\nמט”ב: בחשד לחזה אוויר בלחץ, בצע ניקור חזה מיידי והיכון למתן מוצרי דם\nהתרשמות בהסתכלות מסימני חבלה בבטן ובאגן\nהעברת דיווח ובעבודת צוות – תיעוד בטופס 101\nבמידה והפינוי זמין מיד לאחר שלב זה - יש להשלים את יתר שלבי הסכמה במהלך הפינוי\n\n\n\nD\n\nהערכת מצב הכרה חוזרת לפי A.V.P.U\nהתרשמות מתנועות ידיים ורגליים\nהערכת כאב כמותית\n\n\n\nE\n\nהשלמת הפשטה מלאה והפיכה\nעצירת דימום במידה ומזוהה בשלב זה\nמניעת היפותרמיה - כיסוי והעמסת הפצוע לאלונקה (כריכת אגן במידת הצורך)\nסיכום הממצאים, הגדרת דחיפות הפינוי והתוכנית הטיפולית ודיווח\n\n\n\nסקר החייאה\n\nביצוע פעולות ומתן טיפול תרופתי על פי הממצאים בסקר הראשוני\nטיפול בכאב\nהשלמת טופס 101 במקביל לבדיקת GCS ובדיקת אישונים\nהערכה ראשונית לקיומה של תגובת דחק/קרב\nניטור רציף\n\n\n\nסקר שניוני\n\nבפצוע מונשם: Bite block, חיבור למנשם אוטומטי, כיוונונו ווידוא הנשמה תקינה, הכנת תרופות הרדמה להמשך.\nהשלמת עירוי פריפרי שני לגיבוי.\nבדיקה גופנית מלאה מהקודקוד ועד לבהונות הרגליים – טיפול בכל פציעה המזוהה בדרך (שטיפת פצעים, קיבוע שברים, חבישת כוויות וכיוצ”ב).\nהסרת חסמי עורקים במקרים בהם אין ולא היה דימום או פציעה, ושקילת המרה של חסמי עורקים במידה וניתן.\nמתן טיפול אנטיביוטי במידה ומדובר בפציעה חודרת.\nבפצוע שקיבל הקסאקפרון – במידה וחלפו 3 שעות יש לתת מנה נוספת.\nהכנס צנתר שתן (בסמכות רופא בלבד) בכל פצוע הלם, פצוע מחוסר\\מעורפל הכרה או אינדיקציה אחרת למעקב תפוקת שתן (פגיעת מעיכה, כוויות וכו’) – בהיעדר התוויית נגד - במידה וצפי הפינוי מעל לשעה.\nהכנס זונדה לניקוז הקיבה (בסמכות רופא בלבד) בפצוע מונשם – דרך הפה בלבד, במידה וצפי הפינוי מעל לשעה."
  },
  {
    "objectID": "schema.html#ביאור-הסכמה",
    "href": "schema.html#ביאור-הסכמה",
    "title": "2  סכמת הטיפול בפצוע",
    "section": "2.3 ביאור הסכמה",
    "text": "2.3 ביאור הסכמה\nביאור הפרוטוקול שלושת שלבי הסכמה הינם:\n\nהסקר הראשוני (Primary survey) - מטרתו הערכה מהירה של פציעותיו ומצבו של הפצוע ומתן מענה לבעיות מסכנות חיים בטווח המיידי לפי קדימויות הטיפול. שלב זה מכיל חמישה תתי שלבים:\n\nשלב ה -S , בטיחות המטפל והמטופל.\nשלב ה – A: הערכת נתיב אוויר וביצוע פעולות מיידיות לפתיחתו.\nשלב ה – B: הערכה של קיומה של פציעת חזה וכן התרשמות ממצבו הנשימתי של הפצוע.\nשלב ה – C: הערכת מצבו ההמודינמי של הפצוע, עצירת דימומים והתערבות מיידית בחשד לחזה אוויר בלחץ המתבטא כהלם עמוק.\nשלב ה – D: הערכה חוזרת של מצב ההכרה, סימנים נוירולוגיים גסים אחרים וכאב.\nשלב ה – E: הפשטה מלאה, איתור פציעות נסתרות, מניעת היפותרמיה והעמסה לאלונקה.\n\nסקר ההחייאה (Resuscitation survey) – תכליתו בהשלמת פעולות מצילות חיים והכנת הפצוע לפינוי באופן המיטבי, מפורט בפרק “סקר ההחייאה”.\nהסקר השניוני (Secondary survey) – ניטור רציף של הפצוע, מתן טיפול אחזקתי הולם וכן מתן מענה לבעיות שאינן מסכנות חיים בשלב המיידי. מפורט בפרק “הסקר השניוני”."
  },
  {
    "objectID": "schema.html#סיכום",
    "href": "schema.html#סיכום",
    "title": "2  סכמת הטיפול בפצוע",
    "section": "2.4 סיכום",
    "text": "2.4 סיכום\nפרק זה מציג את הרעיון המסדר הבסיסי בהערכה ובטיפול בפצוע על ידי כלל המטפלים בצה”ל. העקרון המוביל הוא ביצוע הפעולות על פי סדר ותיעדוף, תוך ביצוע מס’ שלבים במקביל ככל הניתן, וזאת על מנת לצמצם ככל הניתן מוות בר הצלה. הפרקים בהמשך הספר מפרטים על מרכיבי הסכמה השונים שביצוע נכון שלהם, במסגרת הרעיון המסדר של הסכמה, מאפשר מניעה מיטבית של מוות בר-הצלה."
  },
  {
    "objectID": "disability-exposure.html#הקדמה-ורקע",
    "href": "disability-exposure.html#הקדמה-ורקע",
    "title": "3  השלמת הסקר הראשוני",
    "section": "3.1 הקדמה ורקע",
    "text": "3.1 הקדמה ורקע\nתכלית הסקר הראשוני הוא באיתור מצבים מסכני חיים הדורשים התייחסות מיידית, טיפול במצבים אלו וכן איתור מצבים שיצריכו התייחסות במהלך סקר ההחייאה. בפרקים הקודמים בספר (“הסכמה – הטיפול בפצוע טראומה בשדה”, “הטיפול תחת אש ובטיחות הטיפול”, “נתיב אוויר – הערכה וטיפול”, “נשימה – הגישה לפציעות חזה בשדה” ו”החייאת בקרת נזקים בשדה”) תוארו הפעולות שמבוצעות בשלבים S-C להערכת מצבו של הפצוע וכן תוארו בהרחבה הפרוטוקולים שמתווים את דרך הטיפול בהתאם לממצאים שעולים. מרבית הפציעות מסכנות החיים יאותרו בשלבים אלו.\nעל אף האמור לעיל, השלמת הסקר הראשוני כוללת את השלבים D ו-E. בשלבים אלו מבצעים הערכה נוספת ומעמיקה יותר של הפצוע במטרה לאתר פציעות מסכנות חיים שפוספסו וכאלו שעשויות לגרום לתחלואה ונכות קשים ולטפל בהתאם, כמו גם נערכים לפינוי הפצוע ומצמצמים אובדן חום הקשור בתמותה מוגברת."
  },
  {
    "objectID": "disability-exposure.html#שלב-ה-d",
    "href": "disability-exposure.html#שלב-ה-d",
    "title": "3  השלמת הסקר הראשוני",
    "section": "3.2 שלב ה-D",
    "text": "3.2 שלב ה-D\nבשלב זה תתבצע קודם כל הערכה חוזרת של מצב ההכרה בסולם A.V.P.U. הערכת ההכרה בשלב זה מבוצעת תחת הבנה טובה יותר אודות מצבו של הפצוע ופציעותיו.\nהערכה נוספות שיש לבצע בשלב זה הינה של תנועות הגפיים וזאת כסימן לפגיעה מוחית ו/או פגיעה בעמוד השדרה. להערכה זו השפעה על אופן הקיבוע של הפצוע לאלונקה כפי שמפורט בפרק “פציעות עמ”ש”. לבסוף, בשלב זה מתבצעת הערכה של רמת הכאב של הפצוע, וזאת על מנת לטפל בהתאם במהלך סקר ההחייאה וכפי שמפורט בפרק “הטיפול בכאב בדרג השדה”."
  },
  {
    "objectID": "disability-exposure.html#שלב-ה-e",
    "href": "disability-exposure.html#שלב-ה-e",
    "title": "3  השלמת הסקר הראשוני",
    "section": "3.3 שלב ה-E",
    "text": "3.3 שלב ה-E\nפספוס פציעות בקרב נפגעי טראומה היא תופעה שכיחה ומסוכנת. הפציעות המפוספסות עשויות להיות חסרות משמעות קלינית בשלב של טרום בית-החולים, אך לעיתים הן בעלות משמעות קלינית ואף עלולות להיות מסכנות חיים. במתאר טרום בית החולים אמצעי אבחון שונים, דוגמת דימות, אינם זמינים. הפשטה מלאה מכף רגל ועד ראש, הפיכה וחיפוש אקטיבי של פציעות (לרבות נעליים ואזורים מוצנעים) הן הפעולות החשובות ביותר למניעת פספוס פציעות במתאר טרום בית החולים. חשוב לזכור כי מבין סיבות המוות בר הצלה בפצועי טראומה, דימום הוא הסיבה המובילה, לכן במהלך ההפשטה יש לשים דגש על איתור ועצירה של דימומים.\nהיפותרמיה מהווה חלק מ”משולש המוות” של הטראומה וקשורה בעלייה בתמותה. אובדן חום מהגוף בבני אדם מתרחש בארבעה מנגנונים עיקריים:\n\nהולכה – אובדן חום ישיר ממגע עם עצם דומם (קרקע)\nהסעה – אובדן חום לאוויר או מים זורמים\nהקרנה – הקרנה של חום גוף לסביבה (ללא קשר למגע ישיר)\nהזעה (אידוי)\n\nלכן, תוך כדי הפשטת המטופל לאיתור פציעות נוספות, יש להעלות את המטופל לאלונקה (גם לצורך מוכנות לפינוי וגם לצורך הפרדתו מהקרקע) ולכסותו בשמיכה ובשמיכת מילוט. במידה וזו בנמצא מומלץ להניח שמיכת חימום אקטיבית Ready Heat (לא ישירות על הגוף, אופטימלית: שמיכה -> Ready Heat -> שמיכת מילוט). במידה וקיימת אינדיקציה לכריכת אגן, זו תבוצע תוך כדי העמסה לאלונקה.\nעד תום שלב זה יקבע המטפל את דחיפותו של הפצוע בהתאם לכלל הממצאים בסקר הראשוני. כאן המקום להעביר דיווח תואם ועדכני. הדיווח כולל פרטים אודות המתאר (ירי, פיצוץ, נפילה מגובה וכו’), אזורי הגוף העיקריים שנפגעו, הגדרת דחיפות, ביטוי פיזיולוגי (הלם עמוק, היפוקסיה, שינוי במצב הכרה וכיוצ”ב), מדדים חיוניים רלוונטיים, ודרישות סיוע (רפואי ופינוי). הדיווח בשלב הזה חשוב ביותר כיוון שהוא קורה לאחר כלל שלבי ההערכה של הפצוע. דיווח נכון מאפשר הקצאת משאבי פינוי תואמים. יתרה מכך, הדיווח מכין את הדרג הטיפולי הבא לקליטת הפצוע דבר שיאפשר טיפול רפואי טוב יותר. לבסוף, עצם הניסוח של דיווח רפואי סדור ואיכותי מסייע לצוות המטפל לבצע בקרה עצמית ולתת טיפול טוב יותר."
  },
  {
    "objectID": "disability-exposure.html#סיכום",
    "href": "disability-exposure.html#סיכום",
    "title": "3  השלמת הסקר הראשוני",
    "section": "3.4 סיכום",
    "text": "3.4 סיכום\nפרק זה עוסק בשלבים אשר “סוגרים” את הסקר הראשוני. סקר ראשוני טוב הוא זה שיניח את התשתית לטיפול מיטבי בפצוע. ביצוע מהיר ואיכותי של הפעולות המתוארות בפרק זה, לרבות: הערכה נוירולוגית גסה, הפשטה מלאה של הנפגע, סריקת פציעות, טיפול בפציעות מסכנות חיים, מניעת היפותרמיה, דיווח רפואי איכותי ופינוי, הוא מרכיב מרכזי בטיפול נכון בפצוע על מנת לשפר את סיכוייו לשרוד."
  },
  {
    "objectID": "secondary-survey.html#רקע-והקדמה",
    "href": "secondary-survey.html#רקע-והקדמה",
    "title": "4  הסקר השניוני",
    "section": "4.1 רקע והקדמה‬",
    "text": "4.1 רקע והקדמה‬\n‫מקומו של הפצוע הוא בבית החולים, מהר ככל האפשר. כל עיכוב לא הכרחי של הפצוע בשטח מפחית את סיכוייו לשרוד. לחוליה הרפואית, לצוות הרפואי ולמחלקת הרפואה הגדודית לא קיימת יכולת להשהות פצוע. התנאים בסביבה מאוימת, תחת אילוצים מבצעיים, ללא יכולות ניטור מתקדמות, ללא רופאים מומחים מכלל התחומים הנדרשים, ללא צוות סיעודי, ללא יכולות הדמיה ובדיקות מעבדה, עם ציוד מוגבל, ללא אפשרות לסטריליות, וללא חדר ניתוח, אינם מאפשרים טיפול מיטבי בפצוע. הטיפול בסביבה זו מסכן את הפצוע ואת הכח – ולכן יש לחתור בכל שלב לפינוי המיידי של הפצוע ובעדיפות ליעד הדפניטיבי – בית חולים.‬\n‫ההשפעה של ההנחיות המופיעות בפרק זה על תוצאי הפצוע (Outcome) מוגבלת, בוודאי בהשוואה לפעולות המבוצעות בסקר הראשוני ובסקר ההחייאה ובהשוואה לפינוי מהיר. על כן, חובתו של כל מטפל בכיר להדגיש בפני המפקדים את חשיבות הפינוי, ולוודא כי אינו מתעכב. פצוע, שניתן לפנותו בתום סקר ההחייאה או בתום הסקר הראשוני, או אפילו תוך כדי הסקר הראשוני, יפונה מייד, ויעבור את הסקר השניוני תוך כדי הפינוי. יחד עם זאת, במתארים מסוימים, בחירום ובפעילויות מיוחדות בעיקר, עלול להיות מצב של מטפל בכיר המטפל בפצוע דחוף, ללא יכולת פינוי, למשך שעות בודדות. רק במידה ואין אפשרות להתחיל בפינוי משיקולים מבצעיים, יבוצעו ההנחיות בזמן ההמתנה לפינוי. גם אם הוחל ביצוע סקר שניוני, ניתן ואף רצוי להפסיקו בכל עת לטובת פינוי, היות ואף אחת מהפעולות המתבצעות בו לא עולה בחשיבותה על פינוי הפצוע.‬"
  },
  {
    "objectID": "secondary-survey.html#תנאי-סף-לתחילת-הסקר-השניוני",
    "href": "secondary-survey.html#תנאי-סף-לתחילת-הסקר-השניוני",
    "title": "4  הסקר השניוני",
    "section": "4.2 תנאי סף לתחילת הסקר השניוני‬",
    "text": "4.2 תנאי סף לתחילת הסקר השניוני‬\n\nהפצוע תו”כ פינוי או מוכן לפינוי בכל רגע נתון - כלל הצנרת מאובטחת, השרכים מוצנעים, והמכשירים צמודים לפצוע או ניתנים להצמדה בכל רגע נתון.‬\nבמידה והפצוע אינו במהלך פינוי, בוצעו המאמצים המרביים להאיץ את פינויו.‬\nבוצע סקר ראשוני מלא.‬\nבוצע סקר החייאה מלא, לרבות טיפול בכאב, כריכת אגן והנחת סד תומאס ע”פ ההנחיות.‬\nהפצוע מנוטר באופן מקיף ורציף - ל”ד, דופק, סטורציה, קצב נשימות, GCS והערכת כאב (NRS) לפחות כל 15 דקות (ובתדירות גבוהה יותר ככל שמצב הפצוע מצריך זאת). במידה והפצוע מצונרר יכלול גם ETCO2. ניטור ורישום מוקפד של המדדים בטופס 101 תוך ציון זמנים.‬\nהועבר דיווח מפורט על הפצוע לדרג הבא.‬"
  },
  {
    "objectID": "secondary-survey.html#סקר-שניוני-עפי-סדר-פעולות-הרחבה-בהמשך",
    "href": "secondary-survey.html#סקר-שניוני-עפי-סדר-פעולות-הרחבה-בהמשך",
    "title": "4  הסקר השניוני",
    "section": "4.3 סקר שניוני עפ”י סדר פעולות (הרחבה בהמשך)‬",
    "text": "4.3 סקר שניוני עפ”י סדר פעולות (הרחבה בהמשך)‬\n‫- בפצוע מונשם –Bite block, חיבור למנשם אוטומטי, כיוונונו ווידוא הנשמה תקינה, הכנת תרופות הרדמה להמשך, קשירת הידיים לאלונקה (בעדינות).‬\n\nוידוא כלל הקיבועים.‬\nהשלמת עירוי פריפרי שני לגיבוי.‬\nבדיקה גופנית מלאה מהקודקוד ועד לבהונות הרגליים – טיפול בכל פציעה המזוהה בדרך (שטיפת פצעים, קיבוע שברים, חבישת כוויות וכיוצ”ב). ‬\nהסרת חסמי עורקים במקרים בהם אין בהם יותר צורך, ושקילת המרה של חסמי עורקים במידה וניתן. יש לשים דגש על חסמי עורקים אשר הונחו בשל סיבה מבצעית וזהו המועד לבדוק את הפציעה.‬\nמתן טיפול אנטיביוטי בהתאם להתוויות המופיעות בפרק “הטיפול האנטיביוטי בשדה”.‬\nבפצוע שקיבל הקסאקפרון – במידה וחלפו 3 שעות יש לתת מנה נוספת.‬\nהכנס צנתר שתן (בסמכות רופא בלבד) בכל פצוע הלם, פצוע מחוסר\\מעורפל הכרה או אינדיקציה אחרת למעקב תפוקת שתן (פגיעת מעיכה, כוויות וכו’) – בהיעדר התוויית נגד - במידה וצפי הפינוי מעל לשעה.‬\nהכנס זונדה לניקוז הקיבה (בסמכות רופא בלבד) בפצוע מונשם – דרך הפה בלבד, במידה וצפי הפינוי מעל לשעה.‬\nהערך לשגרה מחזורית של טיפול בפצוע – ניטור, סדציה (לפי הצורך), טיפול בכאב, בדיקה גופנית, טיפול סיעודי לרבות שינויי תנוחה וכן הלאה, כמפורט בפרק “אחזקת פצוע לאחר הסקר השניוני”, בעזרת הטופס הייעודי.‬"
  },
  {
    "objectID": "secondary-survey.html#bite-block",
    "href": "secondary-survey.html#bite-block",
    "title": "4  הסקר השניוני",
    "section": "4.4 Bite Block‬",
    "text": "4.4 Bite Block‬\n‫פצוע המונשם דרך טובוס (לא קוניוטום) ואינו משותק עלול לנשוך את הטובוס ולהביא לחסימתו. ניתן למנוע זאת בראש ובראשונה ע”י מתן סדציה מספקת, אולם יש להניח גם אמצעי בפיו של הפצוע שימנע סגירה של המנשך הטובוס. לצורך כך, בטווח הקצר, מקובל להשתמש במנתב אוויר פלסטי (“Airway”). בפינוי הקצר הוא נותן מענה מספק. עם זאת, במידה והוא מונח לזמן ממושך הוא עלול לגרום ללחץ על עורק הלשון ולגרום לנמק שלה. לכן, בתחילת הסקר השניוני נמיר אותו לחסם נשיכה רך – אגד מגולגל שיונח בין השיניים הטוחנות (מבלי לדחות את הלשון לאחור). יש להקפיד להשאיר שרך שבולט אל מחוץ לפה (ניתן לקשור בעדינות לטובוס. יש לבצע את ההחדרה בעדינות ותוך זהירות שלא להזיז את הטובוס ממקומו. לאחר מכן יש לבצע שנית האזנה דו”צ על מנת לוודא שהטובוס לא הועמק אל תוך אחת הסימפונות.‬"
  },
  {
    "objectID": "secondary-survey.html#חיבור-למנשם-אוטומטי",
    "href": "secondary-survey.html#חיבור-למנשם-אוטומטי",
    "title": "4  הסקר השניוני",
    "section": "4.5 חיבור למנשם אוטומטי‬",
    "text": "4.5 חיבור למנשם אוטומטי‬\n‫יש לחבר מנשם אוטומטי בהקדם האפשרי לכל פצוע שעבר אינטובציה או קוניוטומיה – ללא קשר למשך הפינוי. הנשמה של פצוע עם צינור בקנה (טובוס או קוניוטום) באמצעות אמבו הינה מורכבת, היא מנטרלת את המטפל המנשים פיזית וקוגניטיבית לאורך כל זמן ההנשמה, נוטה להיות לא סדירה - בקצב מהיר או איטי, בלחצים גבוהים או קטנים ובנפחים קטנים או גדולים מהרצוי. הנשמה ביתר (Hyperventilation) גורמת לבססת נשימתית המובילה לכיווץ כלי דם, הפרעות קצב, טכיקרדיה ואף איסכמיה לבבית ומוחית (במקרי פגיעות ראש). הנשמה בחסר (Hypoventilation) גורמת לחמצת נשימתית המחמירה קואגולופתיה של טראומה והיפותרמיה, ומעלה תמותה. לחצים גבוהים גורמים לנזק ישירות לריאה, ומחמירים חזה אוויר.‬\n‫המנשם האוטומטי נועד לפתור בעיות אלו. פירוט על המנשמים הקיימים בצה”ל ניתן למצוא בפרק “אחזקת פצוע לאחר הסקר השניוני”. ‬ ‫ ‬ ‫בעת הנשמה דרך צינור בקנה, בין אם על ידי מנשם ידני ובין אם על ידי מנשם אוטומטי, יש לחבר לקפנוגרף או קפנומטר (כמותי). ערכי המטרה הינם EtCO2 של 30-35 מ”מ כספית. בעת שחלוף, יש להכין את המנשם האוטומטי של הצוות המקבל, לנתק מהמנשם האוטומטי של הצוות המעביר תוך חיבור מיידי של המנשם האוטומטי של הצוות המקבל. המסנן הויראלי ימשיך עם הפצוע למנשם החדש.‬\n‫אין התוויות נגד לחיבור המנשם האוטומטי. על מנת להיות בקיאים בתפעול המנשם האוטומטי, ישנה חשיבות לתרגול השימוש במכשיר. במהלך התרגול נדרש לחבר למנשם ריאה מלאכותית, שנמצאת בערכת המכשיר. על מנת לאפשר תרגול גם כאשר אין מכשיר בהישג יד פותחה אפליקציה ייעודית בענף צוה”ר. אפליקציה זו מאפשרת תרגול כלל הפונקציות במכשיר: טיפול בתקלות, חיבור אביזרים למקומם במנשם וכיוב’.‬"
  },
  {
    "objectID": "secondary-survey.html#בדיקה-גופנית-מדוקדקת",
    "href": "secondary-survey.html#בדיקה-גופנית-מדוקדקת",
    "title": "4  הסקר השניוני",
    "section": "4.6 בדיקה גופנית מדוקדקת‬",
    "text": "4.6 בדיקה גופנית מדוקדקת‬\n‫בשלב הסקר השניוני נבצע בדיקה גופנית מדוקדקת המלווה בטיפול Head to toe – Treat as you go . הבדיקה מבוצעת באופן שיטתי, מהראש ועד לרגליים, לזיהוי פציעות שלא ניתנה להן התייחסות בסקר הראשוני. פציעות עם פגיעה בשלמות העור יישטפו במים וייחבשו, שברים ונקעים יקובעו (באמצעים כמו סד ,SAMחבישות אלסטיות, משולשי בד ובמידת ההכרח חבישות מאולתרות). כוויות ושפשופים ייחבשו בתחבושת מטלין. בשלב זה הפצוע כבר אמור להיות מופשט ומכוסה – יש להסיר את הכיסוי בהדרגה ולהחזירו מיד כתום הבדיקה של כל פלג גוף. בסיום הבדיקה יש להחזיר את הפצוע למצב של מוכנות לפינוי.‬"
  },
  {
    "objectID": "secondary-survey.html#המרת-חסמי-עורקים",
    "href": "secondary-survey.html#המרת-חסמי-עורקים",
    "title": "4  הסקר השניוני",
    "section": "4.7 המרת חסמי עורקים‬",
    "text": "4.7 המרת חסמי עורקים‬\n‫הנחת חסם עורקים היא פעולה דחופה ומצילת חיים. לחסם עורקים שתי התוויות עיקריות. הראשונה, כאשר לחץ ישיר אינו יעיל – לדוג’ לחץ ישיר כשל, רסיסים מרובים מדממים בגפה או קטיעה גדולה. השנייה, כאשר בנסיבות המיידיות באירוע, אין זמן או יכולת להפעיל לחץ ישיר – למשל תחת אש, בחושך ובאר”ן. במספר מחקרים שבוצעו, חסמי עורקים שהונחו למשך עד שעתיים, נמצאו כבטוחים ולא גרמו לעלייה בשיעור הקטיעות. מסיבות אלו, בעת ספק, יש להניח חסם עורקים.‬\n‫במידה וחסם עורקים הונח לדוגמא בעת אירוע מבצעי, ובדיעבד מתגלה כי אין כלל פציעה שעשויה לדמם חיצונית בגפה, ניתן להסיר את חסם העורקים באיטיות תוך וידוא כי לא מופיע דימום.‬\n‫בפצוע ללא סימני הלם עמוק, במידה וחסם העורקים הונח בהתוויה נסיבתית, ניתן לנסות ולהמיר את חסם העורקים בלחץ ישיר בתנאים הבאים: (א) לחץ הדם הסיסטולי גבוה מ-90 מ”מ כספית וגם הדופק קטן מ-110 לדקה, ו(ב) קיימת גישה ורידית פתוחה. בתנאים אלו מטפל בכיר רשאי להמיר בשש השעות הראשונות לאחר ההנחה. במידה ועברו יותר משש שעות אין להמיר את חסם העורקים.‬\n‫את ניסיון ההמרה נתחיל בחיבור מלא של הפצוע לניטור, חשיפה מלאה של הגפה, והכנת חסם עורקים נוסף מעל (קריבני) חסם העורקים הנוכחי. לאחר מכן נבצע חבישה לוחצת קפדנית על מקום הדימום. במידה ונראה שיש מקום גם לביצוע של packing, זה יבוצע טרם הסרת חסם העורקים. את חסם העורקים נשחרר באיטיות. אין לגזור את חסם העורקים. יש לוודא שהדימום לא התחדש ושהדופק הרחיקני כן. נתעד את ההמרה בטופס 101 לרבות:‬\n\nמיקום וסוג התחבושת שהונחה. ‬\nשעת ההמרה.‬\nהצלחה או כשלון.‬\nלאחר ביצוע הפעולה, נשגיח באופן רציף במשך 5 דקות, ולאחר מכן נמשיך ונעריך את המדדים והתחדשות הדימום כל 15 דקות.‬\n\n‫במידה וחסם העורקים היה מונח מעל לשעתיים, יש לתת טיפול בנוזלים - בין חצי ליטר לליטר של תמיסת הרטמן בהרצה - על מנת לצמצם את הסיכון לנזק כלייתי כתוצאה מתוצרי פירוק שריר ואת הירידה בלחץ הדם שנגרמת כתוצאה משחרור חומרים וזו-דילטוריים מהגפה שהיתה חסומה. הסיכון הולך וגדל ככל שהמסה של הגפה החסומה גדולה יותר (חסם פרוקסימלי, גפה תחתונה) ומשך החסם ארוך יותר. בנוסף קיים סיכון להיפרקלמיה זמנית. לאור הנ”ל, במידה והפצוע צפוי להגיע למסגרת בעלת יכולות טיפול נמרץ (בי”ח, פלה”ק וכיוצ”ב) בשעה הקרובה יש לשקול לדחות את ההמרה עד הגעתו לאותה מסגרת.‬"
  },
  {
    "objectID": "secondary-survey.html#מתן-אנטיביוטיקה",
    "href": "secondary-survey.html#מתן-אנטיביוטיקה",
    "title": "4  הסקר השניוני",
    "section": "4.8 מתן אנטיביוטיקה‬",
    "text": "4.8 מתן אנטיביוטיקה‬\n‫בכל פצוע עם פגיעה חודרת יש לתת טיפול אנטיביוטי עפ”י פרק “הטיפול האנטיביוטי בשדה”. ההנחיה היא על מתן של אנטיביוטיקה לכל פצוע שאינו צפוי להגיע לביה”ח תוך שעה מרגע הפציעה, אולם גם לפצועים עם משך פינוי קצר יותר מומלץ לתת טיפול אנטיביוטי, שלא על חשבון פעולות הסקר הראשוני או סקר ההחייאה. ‬\n‫הטיפול המקובל כיום בצה”ל הוא IV Ceftriaxone 2g פעם ב-24 שעות. במידה וקיימת גם פגיעת ראש או בטן יש להוסיף IV Metronidazole 500mg פעם ב-8 שעות.‬"
  },
  {
    "objectID": "secondary-survey.html#הקסאקפרון",
    "href": "secondary-survey.html#הקסאקפרון",
    "title": "4  הסקר השניוני",
    "section": "4.9 הקסאקפרון‬",
    "text": "4.9 הקסאקפרון‬\n‫במידה וחלפו 3 שעות ממתן המנה הראשונה של הקסאקפרון שקיבל הפצוע, יש לתת מנה שניה של 1 גרם.‬"
  },
  {
    "objectID": "secondary-survey.html#צנתר-קתטר-שתן",
    "href": "secondary-survey.html#צנתר-קתטר-שתן",
    "title": "4  הסקר השניוני",
    "section": "4.10 צנתר (קתטר) שתן‬",
    "text": "4.10 צנתר (קתטר) שתן‬\n‫קתטר שתן יוכנס בהחלטת רופא בלבד (אינו בסמכות פרמדיק), על ידי רופא\\ה או אח\\ות בלבד. פעולה זו כרוכה בסיבוכים פוטנציאליים, במיוחד בסביבה של סטריליות לא מיטבית, ולכן לא תבוצע בפצוע שצפוי להגיע לביה”ח בתוך שעה מרגע הפציעה.‬ ‫פצועים שלהם יש להכניס קתטר שתן:‬\n\nפצועים בהלם (על מנת לעקוב אחר תפוקת השתן).‬\nפצועים מורדמים או מחוסרי הכרה למניעה של (Bladder distention).‬\nפצועי מעיכה או כוויות, שעבורם מתן נוזלים מוכוון עפ”י תפוקת השתן. ‬\n\n‫התוויות נגד להחדרת קתטר שתן כוללות:‬\n\nחשד לשבר באגן‬\nדם בקצה השופכה.‬\nהמטומה בסקרוטום (שק האשכים) ו/או בפרינאום (בין פי הטבעת לשק האשכים).‬\n\n‫שיעור הזיהומים עם קתטר שתן הוא כ-5% ליום, לכן יש חשיבות גדולה בביצוע הפרוצדורה באופן סטרילי. בכדי להקל על ההכנסה, חשוב למרוח ג’ל לובריקציה בכמות רבה. יש לבצע את ההחדרה בעדינות, ללא הפעלה של כח מוגזם. בגבר יש להחדיר את הקתטר עד לבסיסו, באישה עד קבלה של שתן ולאחר מכן כ-3 ס”מ נוספים. במידה ולא חוזר שתן דרך הקתטר יש ללחוץ חיצונית (ע”י עוזר) מעל לפוביס במטרה ללחוץ על השלפוחית. רק במידה ויש חזרה של שתן יש לנפח את הבלונית בנוזל (10 מ”ל סליין) ולחבר לשקית שתן. במידה ולא נתקבל שתן אין לנפח את הבלונית. בהמשך יש לקבע את השקית לרגל הפצוע, ולתעד בטופס 101 את שעת ההכנסה וכמות השתן בשקית לאחר ההכנסה. בהמשך, יש לתעד את כמות השתן שנוספה לאחר כל שעה. אין מניעה מלהכניס קתטר לפצוע בהכרה, אולם יש להקפיד לתת לו הסבר טרם ביצוע הפעולה.‬"
  },
  {
    "objectID": "secondary-survey.html#זונדה",
    "href": "secondary-survey.html#זונדה",
    "title": "4  הסקר השניוני",
    "section": "4.11 זונדה",
    "text": "4.11 זונדה\n‬‫יש להכניס זונדה אוראלית\\נזאלית לכל פצוע שעבר אינטובציה או קוניוטומיה. יחד עם זאת, אין לבצע פעולה זאת עד כל עוד לא בוצעו הפעולות הנדרשות מהסקר הראשוני, סקר ההחייאה והסקר השניוני. ‬\n‫כל פצוע מונשם הוא בסכנה לאספירציות. בהגדרה, כל פצוע טראומה הוא בעל קיבה מלאה. הנשמה באמבו ומסיכה במיוחד בידיים לא מיומנות, ממלאת את הקיבה באוויר. תרופות ההרדמה נוגדות את רפלקסי השיעול והבליעה המגנים מפני אספירציות. בלונית הטובוס או הקוניוטום מהוות הגנה חלקית בלבד ולא אוטמות באופן מלא מכניסה של תוכן ממע’ העיכול אל דרכי הנשימה.‬\n‫הכנסת זונדה מצמצמת את כמות הנוזלים והגזים בקיבה ובכך מורידה את הלחץ הזה ומקטינה את הסיכוי להקאה ואספירציות. הבחירה במיקום ההחדרה תתבצע בראש ובראשונה בהתאם למיומנות ונסיון המטפל. החדרה אוראלית בפצוע מונשם אינה דורשת את שיתוף הפעולה של הפצוע, ומותרת גם כאשר יש חשד לשבר בבסיס הגולגולת. אין להחדיר זונדה נזאלית בכל מקרה של חשד לשבר בבסיס הגולגולת.‬\n‫טרם ההחדרה יש למדוד את העומק הדרוש – מהפה\\האף, סביב זווית הלסת ועד לאפיגסטריום. ההחדרה תתבצע תוך הרמה של הלסת להקלת ההחדרה. אין להכניס אצבעות לתוך פיו של הפצוע! ‬\n‫לאחר החדרת הזונדה ננסה לשאוב תוכן. במידה ויוצא תוכן יש לחבר לשקית, לקבע לגוף הפצוע את הצינור ואת השקית (יש להקפיד להימנע מלחץ של הצינור על העור), ולתעד בטופס 101 את הפעולה ושעת ביצועה. במידה ולא, ניתן להזריק 20-30cc של אוויר תו”כ האזנה על פני האפיגסטריום. במידה ונשמע רעש גס של כניסת אוויר, הדבר מעיד על הימצאות של הזונדה בדרכי העיכול. יש לנסות שוב לשאוב. במידה וחוזר תוכן או אוויר באותה הכמות, יש לקבע את הזונדה. במידה ולא, יש לנסות להתקדם עוד כ- 5 ס”מ עם הזונדה ולנסות שוב. במידה ובהזרקת האוויר הזונדה אינה בדרכי העיכול יש להוציאה ולנסות שנית. אין לבצע יותר מ-3 ניסיונות להחדרת זונדה – במידה והם נכשלים, יש לוותר על ניקוז הקיבה.‬"
  },
  {
    "objectID": "secondary-survey.html#סיכום",
    "href": "secondary-survey.html#סיכום",
    "title": "4  הסקר השניוני",
    "section": "4.12 סיכום‬",
    "text": "4.12 סיכום‬\n‫הסקר השניוני כולל בתוכו פעולות אבחנתיות וטיפוליות חשובות, שעשויות לצמצם נכות וסבל, אולם התרומה של כולן נחותה בהשוואה לתרומה של פינוי לביה”ח או מסגרת רפואה מתקדמת אחרת. לפיכך, יש חשיבות ולהכיר ולשלוט בשלבי הסקר השניוני, אולם תמיד לזכור כי אין לעכב פינוי לצורך ביצועו.‬"
  },
  {
    "objectID": "antibiotics.html#הקדמה",
    "href": "antibiotics.html#הקדמה",
    "title": "5  הטיפול האנטיביוטי בשדה",
    "section": "5.1 הקדמה",
    "text": "5.1 הקדמה\nזיהום פציעות הוא גורם משמעותי לתחלואה ולתמותה בקרב נפגעים בשדה הקרב, ונחשב לאחת הסיבות החשובות למוות בר-מניעה[1]. כשליש מפצועי צבא ארה”ב בעיראק ובאפגניסטן סבלו מסיבוך זיהומי[2] כאשר ספסיס גרם ל- 2%-9% ממקרי המוות בר-המניעה והיווה את הסיבה הרביעית בשכיחותה למוות מסוג זה[3,4]. בצבא בריטניה שיעור פצועים דומה סבל מזיהומים, מהם 84% סבלו מזיהום פצע ו- 38% אף פיתחו ספסיס[5].\nפציעות בשדה הקרב הן כר פורה לזיהום, וזאת בעיקר מהסיבות הבאות: (א) פגיעה של שלמות העור וחשיפת הרקמות שתחתיו לסביבה החיצונית; (ב) חדירת גופים זרים מזוהמים; (ג) פגיעה בזילוח ונמק של איברים; (ד) פגיעה באיברים חלולים הגורמת לכניסה של מיקרואורגניזמים לאזורים סטריליים; (ה) עיכוב בטיפול דפניטיבי.\nעדויות ליתרון בטיפול אנטיביוטי מוקדם בפצועים בשדה הקרב, בעיקר כאשר הטיפול הניתוחי מתעכב, אפשר למצוא כבר בתקופת מלחמת-העולם השנייה7. עבודות פרה-קליניות הצביעו על כך שמתן אנטיביוטיקה מוקדמת, בעיקר בשעות הראשונות לאחר הפציעה, הפחיתה שיעור סיבוכים זיהומיים8-11. נתונים שנאספו בצה”ל במלחמת יום הכיפורים בשנת 1973 הדגימו שיעור זיהומים נמוך יחסית, שיוחס לטיפול אנטיביוטי בטווח של 30 עד 60 דקות מרגע הפציעה12. בטראומה במתאר האזרחי מספר עבודות רטרוספקטיביות הדגימו גם כן יתרון במתן מוקדם של אנטיביוטיקה 9, 14, 15."
  },
  {
    "objectID": "antibiotics.html#פרוטוקול",
    "href": "antibiotics.html#פרוטוקול",
    "title": "5  הטיפול האנטיביוטי בשדה",
    "section": "5.2 פרוטוקול",
    "text": "5.2 פרוטוקול\n\n\n\n\n%%{init: {'theme':'default'}}%%\ngraph TD\n    A([A penetrating injury]) --> B[Rinse and dress]\n    B --> C{{Time to hospital > 1h}}\n    C ---> |No|D([No need for antibiotics])\n    C --> |Yes|E{{Penetrating abdominal<br/>or head injury?}}\n    E --> |No|F([IV Ceftriaxone 2g])\n    E --> |Yes|G([IV Ceftriaxone 2g<br/>IV Metronidazole 500mg])\n\n\n\n\n\nפרוטוקול מתן אנטיביוטיקה"
  },
  {
    "objectID": "antibiotics.html#ביאור-הפרוטוקול",
    "href": "antibiotics.html#ביאור-הפרוטוקול",
    "title": "5  הטיפול האנטיביוטי בשדה",
    "section": "5.3 ביאור הפרוטוקול",
    "text": "5.3 ביאור הפרוטוקול\n\n5.3.1 פרק א’: מיקרוביולוגיה\nבאופן גס, ניתן לחלק את הקונטמינציה של הפצע למוקדמת ומאוחרת: בקונטמינציה המוקדמת חשוב להבדיל בין החיידקים הקטלניים בעלי הפוטנציאל ליצור זיהום חודר ומסכן חיים לבין כאלה שלא. החיידקים הקטלניים כוללים חיידקים גרם-חיוביים פיוגניים, חיידקים ממשפחת ה- Clostridia וסטרפטוקוקים אנאירוביים. חיידקי ה- Clostridiaהם המשמעותיים ביותר, שכן חיידקים ממשפחה זו עשויים להוביל ל- Gas Gangrene ולטטנוס. מהחיידקים הגרם-חיוביים Streptococcus pyogenes ו- Staph. aureus הם המשמעותיים ביותר21. Staph. aureus הוא גורם שכיח לזיהום פצע ועצם לאחר טראומה22, ומבין החיידקים הווירולנטיים הוא היה הנפוץ ביותר בתרביות פצע שנלקחו מפצועים מצבא ארה”ב בעיראק מייד עם הגעתם לבית החולים (23); קונטמינציה מאוחרת מוגדרת ככזו הנרכשת במתקנים הרפואיים בהם מטופל הפצוע, בדומה לזיהומים נוזוקומיאליים בבתי החולים. מספר חיידקים שנמצאו כמזהמים משניים שכאלה: Pseudomonas aeruginosa, Acinetobacter baumannii, Enterobacteriaceae ו- Staph. aureus 2, 25. ראוי לציון כי במערכות האחרונות בעיראק ואפגניסטן תוארו גם זיהומים חודרניים של פטריות 26 .\nפקטורים רבים הקשורים בפציעות בשדה הקרב תורמים למעבר משלב הקונטמינציה המוקדמת לשלב הזיהום, ביניהם ראוי לציין את מידת האיסכמיה והנמק הרקמתי, את מידת ההלם ואת הירידה בתנגודת החיסונית21. הרציונל העומד בבסיס הטיפול האנטיביוטי בנקודת הפציעה הוא מיגורם של הקונטמיננטים המוקדמים, ובעצם כך מניעת סיבוכים זיהומיים שתביא להפחתת שיעור המוות בר-המניעה והתחלואה הזיהומית הקשה (אוסטאומייליטיס, מורסות ועוד).\n\n\n5.3.2 פרק ב’: בחירת התכשיר האנטיביוטי\nבעת בחירת האנטיביוטיקה האידאלית לטיפול בפצועים בשדה, יש להתחשב בשורה של פרמטרים:\n\nיעילות מוכחת כנגד החיידקים הרלוונטיים למניעת זיהום בפצע.\nטווח פעילות צר ככל האפשר – האנטיביוטיקה נדרשת לכסות את החיידקים הקונטמיננטים המוקדמים, במיוחד את אלו בעלי הפוטנציאל הקטלני.\nריכוז אנטיביוטיקה גבוה בפצע – דרושה יכולת דיפוזית נאותה של האנטיביוטיקה בכדי שתתרכז באזור הפציעה כאשר מדובר ברקמה פגועה. כדי שניתן יהיה להשיג מטרה זו, המינון הניתן הוא לרוב המינון הבטוח הגבוה ביותר.\nזמן מחצית חיים ארוך – חיוני בכדי להוריד את מספר המנות הדרושות לטיפול, בעיקר אם הזמן עד להגעת הנפגע לטיפול דפיניטיבי ארוך.\nאפשרויות מתן מגוונות – לפצועים שנבצר מהם ליטול טיפול פומי (מחוסרי הכרה, שוק, פציעת בטן) קיימת עדיפות לתכשיר המאפשר טיפול בהזרקה תוך- ורידית/שרירית/גרמית.\nשיקולים לוגיסטיים – זמן מדף ארוך ככל האפשר, עמידות בתנאי אקלים מגוונים וקשים והתחשבות בהתניידות הכוחות (עדיף שמשקל התכשיר ונפחו לא יכבידו על הכוחות המצוידים בו).\nתופעות לוואי – האנטיביוטיקה צריכה להיות בעלת פרופיל טוקסיות נמוך עם מיעוט תופעות לוואי.\n\n\n\n5.3.3 פרק ג’: תהליך קביעת מדיניות מתן האנטיביוטיקה\nתהליך בחירת התכשירים האנטיביוטיים לפצוע בשדה, עוברים שינויים תמידיים. לאחרונה בוצע תהליך שינוי מדיניות הטיפול מסוג זה במס’ שלבים:\n\nסקירת ספרות נרחבת בענף רפואה מבצעית.\nכינוס ועידת מומחים בינואר 2017 (שמות המשתתפים מפורטים בנספח א’). הוועדה גיבשה את המסקנות הבאות:\n\n\nיש מקום לטיפול אנטיביוטי בנקודת הפציעה, בעיקר במתארים בהם הפינוי הרפואי צפוי להתעכב. זאת על אף היעדר מחקרים מקיפים בנושא. מטרת הטיפול האנטיביוטי בשדה היא להוריד את העומס החיידקי באיזור הפציעה, ובכך להפחית את הפוטנציאל לתמותה מוקדמת מספסיס ולמנוע זיהומים בפצע.\nצפלוספורינים בעלי כיסוי טוב של חיידקים גרם-חיוביים וכיסוי משתנה של גרם- שליליים ואנאירובים ע”פ התכשיר הנבחר. הספרות המדעית מעידה על יעילותם במניעת זיהומים במתאר קדם-ניתוח ובטראומה. Ceftriaxone הוא בעל פעילות טובה נגד המחוללים הרלוונטיים עם זמן מחצית ארוך במיוחד. יתר על כן, התכשיר מסופק בפלקונים קטנים, זמן המדף שלו ארוך יחסית וניתן לתת אותו בהזרקה מהירה תוך- ורידית ותוך-שרירית.\nהוספת Metronidazole לצורך כיסוי חיידקים אנאירובים גרם-שליליים במקרים של פציעת בטן ומוח חודרות.\nלאחר שהובאו בחשבון כלל השיקולים ועל בסיס המוצג בפרוטוקול שהוצג לעיל, גובשו ההנחיות המעודכנות לטיפול אנטיביוטי בשדה:\nשטיפה וניקוי של הפצע הם שלב חיוני במניעת זיהומים.\nטיפול אנטיביוטי צריך להינתן בפציעות חודרות במקרים בהם הפינוי צפוי להתעכב מעבר לשעה. שטיפה, ניקוי וחבישה של הפצע צריכים להתבצע כמקובל ללא קשר לזמן הפינוי.\nבכל סוגי הפציעות יש לטפל תוך ורידית ב- Ceftriaxone 2gr: 2 ויאלים (פלקונים עם אבקה) המהולים כל אחד ב-10 מ”ל מים להזרקה ב- IV push של 2-4 דקות לפחות פעם ב 24 שעות. ניתן לתת את התרופה IM (תוך-שרירית) בשתי זריקות נפרדות, של 1 גרם מהול ב-3.5 מ”ל מים להזרקה . מומלץ שלא לטפל IM בפצוע הסובל מהלם, שכן אז הספיגה נחותה משמעותית. בילדים, יינתן Ceftriaxone במינון 100 מ”ג/ק”ג עד מקסימום של 2 גר’, פעם ביום.\nבכל מקרה חל איסור למהול את התרופה עם תמיסת Hartmann (Ringer Lactate).\nלפציעות בטן וראש חודרות נדרשת תוספת של Metronidazole 500mg תוך-ורידית. במקרה של עיכוב בפינוי מעבר ל-8 שעות, יש להמשיך טיפול ב-Metronidazole 500mg בכל 8 שעות. בילדים, יינתןMetronidazole במינון 10 מ”ג/ק”ג שלוש פעמים ביום."
  },
  {
    "objectID": "antibiotics.html#סיכום",
    "href": "antibiotics.html#סיכום",
    "title": "5  הטיפול האנטיביוטי בשדה",
    "section": "5.4 סיכום",
    "text": "5.4 סיכום\nמניעת זיהומים, וכחלק מזה הטיפול האנטיביוטי, בפצועי טראומה הסובלים מפציעה חודרת הוא מרכיב חשוב בטיפול במהלך הסקר השניוני, זאת בפרט כאשר צפוי זמן פינוי ממושך. התאמת התכשירים האנטיביוטיים כוללת מגוון שיקולים. הפרוטוקול הצבאי מאפשר מתן מענה אנטיבקטריאלי הולם למניעת זיהומי פצע וההשלכות החמורות שעלולות להתלוות אליהם.\n\n\n\n\n[1] Kotwal RS. Eliminating Preventable Death on the Battlefield. Archives of Surgery 2011;146:1350. https://doi.org/10.1001/archsurg.2011.213.\n\n\n[2] Murray CK, Wilkins K, Molter NC, Yun HC, Dubick MA, Spott MA, et al. Infections in Combat Casualties During Operations Iraqi and Enduring Freedom. Journal of Trauma: Injury, Infection & Critical Care 2009;66:S138–44. https://doi.org/10.1097/ta.0b013e31819d894c.\n\n\n[3] Holcomb JB, McMullin NR, Pearse L, Caruso J, Wade CE, Oetjen-Gerdes L, et al. Causes of Death in U.S. Special Operations Forces in the Global War on Terrorism. Annals of Surgery 2007;245:986–91. https://doi.org/10.1097/01.sla.0000259433.03754.98.\n\n\n[4] Blyth DM, Yun HC, Tribble DR, Murray CK. Lessons of war. Journal of Trauma and Acute Care Surgery 2015;79:S227–35. https://doi.org/10.1097/ta.0000000000000768.\n\n\n[5] Parker P. Pre-Hospital Antibiotic Administration. Journal of the Royal Army Medical Corps 2008;154:5–9. https://doi.org/10.1136/jramc-154-01-02."
  },
  {
    "objectID": "summary.html",
    "href": "summary.html",
    "title": "6  סיכום",
    "section": "",
    "text": "In summary, this book has no content whatsoever.\n\n1 + 1\n\n[1] 2"
  },
  {
    "objectID": "references.html",
    "href": "references.html",
    "title": "מקורות",
    "section": "",
    "text": "[1] Knuth DE. Literate programming. Comput J\n1984;27:97–111. https://doi.org/10.1093/comjnl/27.2.97.\n\n\n[2] Kotwal RS. Eliminating Preventable Death on the\nBattlefield. Archives of Surgery 2011;146:1350. https://doi.org/10.1001/archsurg.2011.213.\n\n\n[3] Murray CK, Wilkins K, Molter NC, Yun HC, Dubick\nMA, Spott MA, et al. Infections in Combat Casualties During Operations\nIraqi and Enduring Freedom. Journal of Trauma: Injury, Infection &\nCritical Care 2009;66:S138–44. https://doi.org/10.1097/ta.0b013e31819d894c.\n\n\n[4] Holcomb JB, McMullin NR, Pearse L, Caruso J,\nWade CE, Oetjen-Gerdes L, et al. Causes of Death in U.S. Special\nOperations Forces in the Global War on Terrorism. Annals of Surgery\n2007;245:986–91. https://doi.org/10.1097/01.sla.0000259433.03754.98.\n\n\n[5] Blyth DM, Yun HC, Tribble DR, Murray CK.\nLessons of war. Journal of Trauma and Acute Care Surgery\n2015;79:S227–35. https://doi.org/10.1097/ta.0000000000000768.\n\n\n[6] Parker P. Pre-Hospital Antibiotic\nAdministration. Journal of the Royal Army Medical Corps 2008;154:5–9. https://doi.org/10.1136/jramc-154-01-02."
  }
]